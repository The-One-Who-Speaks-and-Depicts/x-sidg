1 V začetku je bil Beseda in Beseda je bil pri Bogu in Beseda je bil bog . 2 Ta je bil v začetku pri Bogu . 3 Vse je nastalo po njem in brez njega ni nastalo nič . To , kar je nastalo 4 po njem , je bilo življenje , življenje pa je bilo luč ljudem . 5 In luč sveti v temi , toda tema je ne more premagati . 6 Pojavil se je človek , ki mu je bilo ime Janez . Bog ga je poslal za svojega predstavnika . 7 Ta človek je prišel za pričo , da bi pričeval o luči in bi tako po njem verovali vsakršni ljudje . 8 On ni bil ta luč , ampak naj bi pričeval o tej luči . 9 Ta , ki je prava luč in razsvetljuje vsakršnega človeka , naj bi takrat šele prišel med ljudi . 10 Bil je med ljudmi in ljudje so bili po njem ustvarjeni , toda ljudje ga niso prepoznali . 11 Prišel je v svoj domači kraj , med svoje ljudi , toda oni ga niso sprejeli . 12 Vsem tistim , ki pa so ga sprejeli , je omogočil , da postanejo Božji otroci , zato ker so verovali vanj . 13 Takšni se ne rodijo človeškim staršem niti se ne rodijo zaradi njihove volje ali volje katerega koli človeka , ampak zaradi Božje volje . 14 Tako je Beseda postal človek in je živel med nami . Videli smo njegovo slavo – slavo , kakršno edinorojeni sin dobi od očeta . V polni meri je bil deležen Božje naklonjenosti in vedno je govoril resnico . 15 Janez je pričeval o njem . Na ves glas je razglašal : » Ta je tisti, o katerem sem rekel : ‚ Tisti, ki prihaja za menoj , je zdaj večji od mene , ker je obstajal prej kot jaz . ‘ « 16 Ker je bil poln nezaslužene dobrote, smo tudi vsi mi prejeli obilje nezaslužene dobrote . 17 Zakonik je bil namreč dan po Mojzesu , nezaslužena dobrota in resnica pa sta prišli po Jezusu Kristusu . 18 Boga ni še nikoli nihče videl . Edinorojeni bog , ki je Očetu najbližje , on ga je oznanil . 19 To je Janezovo pričevanje . Judje so poslali iz Jeruzalema k njemu duhovnike in levite , da ga vprašajo : » Kdo si ? « 20 Janez je odkrito odgovoril in priznal : » Jaz nisem Kristus . « 21 Vprašali so ga : » Kdo pa si potem ? Ali si Elija ? « Odgovoril je :  » Nisem . « » Ali si prerok , ki naj bi prišel ? « In odgovoril je : » Nisem ! « 22 Zato so mu rekli : » Povej nam , kdo si , da bomo lahko odgovorili tistim , ki so nas poslali . Kaj praviš o sebi ? « 23 Janez je rekel : » Jaz sem tisti , ki v skladu z besedami preroka Izaija v pustinji vpije : ‚ Poravnajte pot Jehovu ! ‘ « 24 Duhovniki in leviti , ki so jih poslali farizeji , 25 pa so ga vprašali : » Zakaj potem krščuješ , če nisi ne Kristus , ne Elija , ne prerok , ki naj bi prišel ? « 26 Janez jim je odgovoril : » Jaz krščujem v vodi . Med vami pa stoji nekdo , ki ga ne poznate , 27 ta , ki prihaja za menoj in mu jaz nisem vreden odvezati jermenov na sandalah . « 28 To se je zgodilo v Betániji na vzhodni strani Jordana , kjer je Janez krščeval . 29 Naslednji dan je Janez zagledal Jezusa , da prihaja k njemu , in je rekel : » Glejte , Božje Jagnje , ki odvzema greh sveta ! 30 Ta je tisti , o katerem sem rekel : ‚ Za menoj prihaja človek , ki je zdaj večji od mene , ker je obstajal prej kot jaz . ‘ 31 Tudi jaz ga nisem poznal , toda krščevat v vodi sem prišel ravno zato , da bi Izraelci spoznali , kdo je on . « 32 Janez je še pričeval : » Videl sem, kako je iz nebes prihajal duh kakor golob in ostal na njem . 33 Tudi jaz ga nisem poznal , toda ta , ki me je poslal krščevat v vodi, mi je rekel : ‚ Tisti, na kogar boš videl , da bo prišel duh in na njem ostal , je ta , ki krščuje s svetim duhom . ‘ 34 Jaz sem to videl in pričujem , da je on Božji Sin . « 35 Naslednji dan je Janez spet stal tam z dvema svojima učencema . 36 Ko je videl , da gre mimo Jezus , je rekel : » To je Božje Jagnje ! « 37 Učenca sta to slišala in šla za Jezusom . 38 Jezus se je obrnil , in ko je videl , da gresta za njim , ju je vprašal : » Kaj želita ? « Odgovorila sta mu : » Rabi , kje stanuješ ? « ( Rabi v prevodu pomeni » učitelj « . ) 39 Odgovoril jima je : » Pridita in bosta videla . « Šla sta z njim in videla , kje stanuje , ter ostala pri njem tisti dan . To je bilo okoli 16 . ure . 40 Eden od teh dveh , ki sta slišala Janezove besede in šla za Jezusom , je bil Andrej , brat Simona Petra . 41 Ta je najprej poiskal svojega brata Simona in mu rekel : » Našli smo Mesija ! « ( Mesija v prevodu pomeni » Kristus « . ) 42 Odpeljal ga je k Jezusu , in ko ga je Jezus pogledal , je rekel : » Simon , Janezov sin , od zdaj naprej se boš imenoval Kefa . « ( Kefa se prevaja s Peter . ) 43 Drugi dan je Jezus želel odpotovati v Galilejo . Našel je Filipa in mu rekel : » Hodi za menoj . « 44 Filip je bil iz Betsájde , iz istega mesta kot Andrej in Peter . 45 Poiskal je Natánaela in mu rekel : » Našli smo tistega , o katerem piše v Mojzesovem Zakoniku in Preroških spisih , Jožefovega sina Jezusa iz Názareta . « 46 Natánael pa ga je vprašal : » Ali iz Názareta sploh lahko pride kaj dobrega ? « Filip mu je odgovoril : » Pridi in poglej ! « 47 Ko je Jezus videl Natánaela prihajati k njemu , je o njem rekel : » Glejte, pravi Izraelec , v katerem ni prevare . « 48 Natánael ga je vprašal : » Kako to, da me poznaš ? « Jezus mu je odgovoril : » Še preden te je Filip poklical , sem te videl , ko si bil pod figo . « 49 Natánael mu je rekel : » Rabi , ti si Božji Sin , ti si Kralj Izraela . « 50 Jezus mu je odgovoril : » Ali verjameš zato , ker sem ti povedal , da sem te videl pod figo ? Videl boš še večje stvari od teh . « 51 Rekel je še : » Zagotavljam vam : videli boste odprta nebesa in Božje angele , ki se bodo vzpenjali do nebes in se spuščali k Sinu človekovemu . «

